---
layout: post
title: "Antik Bir Bakış Açısı: Stoa Okulu"
thumb: "https://raw.githubusercontent.com/derinmavi183/derinmavi.github.io/master/images/thumb2.png"
categories: Philosophy
---

Stoacılığın kökeni milattan önce 333 ve 262 yılları arasında yaşamış Zeno'ya dayandırılır. Kıbrıs doğumlu Zeno'nun Atina'nın memer sutunlarla kaplı Stoa'sında halka açık ve parasız verdiği derslerin ölümünden sonra da sürecek geniş yankısı bugün hala devam ediyor. Stoa'ya adını veren mekanın günümüze ulaşmış bir örneğine ulaşmaya çalıştığımda karşıma Stoa Of Attados çıktı. Uzunluğu 115 genişliği ise 20 metrelik bu mekanda 134 tane Doric stilde mermer kolon bulunmakta. Doğa ile kontrast oluşturacak şekilde düz sade kurtarılmış bu mekan aslında insanın medeniyetinin refahının düzeninin bir sembolü olarak görmek mümkün. Mermer bir sütun tıpkı ona benzeyen zevke, kedere veya neşeye kayıtsız, duygularını bastıran sert bir ruha sahip olmayı çağrıştırıyor.

Aslında stoacıların doğa ile arası aslında pek de kötü sayılmaz. Stoacılığın bir din olup olmadığı sorusu sıklıkla akla gelse de dünyanın işleyişine yönelik rasyonel argümanlar üretmeye çalışması onu dinlerden ayırır. Stoacılık evrenin ahengi ve nizamına yani Kosmos'a derin saygı barındırır. Fakat bunu bir mitoloji icat etmeden yapar. Stoik metinlerin daha sonraları sıklıkla Hıristiyan adaptasyonları üretilerek dönemin düşünce dünyası içerisine adapte edilmse de Stoa'cılıkta tasvir edilen doğanın kendine has düzeni ve adaleti aslında öteki dünyaya değil bu dünyaya aittir. Stoacılıkta insan doğayı gözlemleyerek ve tanıyarak kendini kendini kosmos'a göre ayarlar.

Stoacılık tarihçiler tarafından üç aşamaya bölünür. Erken stoa Zeno'dan Antipater'e, orta stoa Panateus ve Posidonius'a ve son olarak geç stoa Musonius Rufus, Seneca, Epictetus ve Marcus Aurelius'a uzanır. Özellikle üçüncü dönemin yapıtları bugün bildiğimiz anlamda Stoacılığı tanımlar. Seneca ve Cicero gibi düşünürlerin eserlerinde stoa'nın izlerini görmek mümkün olsa da akla gelen iki isim Epiktetos ve Marcus Aurelius'dur. Bugün Denizli Pamukkale Epiktetos'un günümüze ulaşan iki eseri Sohbetler (Discourses) ve El Kitabı (Enchiridion) öğrencisi Arian tarafından kaleme alınmıştır. Bunlardan ikincisi Epiktetos'un öğrencilerinin devamlı yanlarında bulundurdukları söylenen Enchiridion yalnızca bir veya iki paragraflık 53 kısa bölümden oluşmaktadır. İçeriğinin büyük kısmı Sohbetler'den alınmış olsa da bir özetten ziyade pratik kuralları barındırır. Bu anlamda belki de tarihin ilk kişisel gelişim kitabı olan El Kitabı metafizik kısmı dışarıda bırakarak felsefeyi günlük hayata uygulama pratiklerini ele alır.

Stoacı filozofların Aristo'dan beri süregelen erdem kavramını devam ettirdiklerini görüyoruz. İnsandaki tek iyilik erdem olarak tanımlıyorlar. Yalnızca erdemin varlığı ya da yoksunluğundan söz edilebiliyor. İster dışarıdan ister içeriden olsun bütün diğer bütün diğer etkiler daha az öneme sahip. Hayatın sağlık, şöhret, zevk gibi yönleri (adiaphora) kendi içerisinde iyi veya kötü değiller, yalnızca erdemin üzerine uygulanacağı materyali oluşturuyorlar. Stoa öğretisine göre kişi herhangi bir andaki yaşam tecrübesini o anda hayat kendisini ona nasıl sunuyorsa o şekilde algılıyor Zihninin becerilerini kullanarak *zevk isteği* veya *acıdan kaçma* dürtüleri tarafından *kontrol* edilmemek amaçlanıyor.

