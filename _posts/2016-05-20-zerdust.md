---
layout: post
title: "Sahi Ne Söylemişti Zerdüşt?"
categories: Philosophy
thumb: "https://raw.githubusercontent.com/derinmavi183/derinmavi.github.io/master/images/thumb4.png"
---

Felsefe tarihindeki etkili biri Friedrich Nietzche. Bu sofistike düşünür dünyanın neyden yapılmış olduğu ya da nasıl işlediği gibi bilimsel soruları değil insanın dünyada kendini nasıl konumlandıracağı, nasıl hareket edeceği gibi daha bireysel konuları ele alıyor. Nietzche'nin bunu yaparken takındığı tavır cesret verici.. Bu *şen bilim*in aslında çok eğlenceli ve gerçekten mutluluk verici bir tarafı var.

Nietzche'nin Alman dili üzerindeki kabiliyeti ve artistik yeteneği felsefe tarihinde eşi benzeri görülmemiş seviyede. Çeviriler anlamayı güçleştirse de muazzam bir beceri söz konusu. Bir diğer şaşırtıcı nokta da bu sofistike dilin felsefe tarihinde - özellikle aydınlanmadan itibaren yeni bir şey söylenmemiş etikte - bir kırılma noktası yaratmak için kullanılmış olması.

Nietzche 1844 yılında Almanya'nın doğusunda doğuyor. Tarihte eşine rastlanmayacak şekilde 24 yaşında profesör oluyor. Akademisyenlik kariyerini bırakıp İsviçre Alplerine yerleşiyor ve burada kitaplarını yazmaya devam ediyor. Sırasıyla Trajedinin Doğuşu, İnsanca Pek İnsanca, Şen Bilim, Böyle Buyurdu Zerdüşt, İyi ve Kötünün Ötesinde ve Ahlakın Söykütüğü'nü yazıyor.

Nietzche'yi bugün en çok takip edilen felsefecilerden biri haline getiren sıradışı yorumlarını dilbilimindeki ustalığıyda harmanlaması. Nietzche'nin ifade kabiliyetine rağmen bugün yanlış anlaşılmasına sebebiyet veren pek çok yorum var. En yaygın yanılgılardan biri Nietzche’nin nihilist olduğu. Yazıları nihilist temalar barındırsa da Nietzche’den bir nihilizm sembolü çıkarmak çok zor. Aslında tezat olarak devamlı olarak soylu davranışlardan “soylu” bir ruha sahip olmaktan bahsediyor. Nietzche eskinin aristokratlarının sütten çıkmış ak kaşık olmasalar da hiç değilse dürüstlüklerini, doğrudanlıklarını takdir ediyor. Burada ahlakın olmadığı düşüncesini (moral relativism) değil işlevsiz ve yetersiz olduğunu bunun yerine başka bir ahlakın olması gerektiği düşüncesini savunuyor.

Nietzche hakkında bir diğer yanlış yorum da ona fazladan bir melankoli biçmek. Sıklıkla dramatize edilen bizi çok da ilgilendirmemesi gereken acıklı hayat hikayesine çekiliyoruz. Stefan Zweig Nietzche’yi anlatırken karamsar  bir hasta adam portresi çiziyor meseleyi bolca soslayıp dramatikleştiriyor. Nietzche’yi bu şekilde yanlış anlamak gerçeklerden uzak, sıkıcı depresif bir sahte entelektüel bir aktivite. Düşüncesinin dünyayı değiştiren özünü görmemize de engel oluyor. Aslında Nietzche’nin ölümünün ardından gelecek Birinci ve İkinci Dünya Savaşı ile Avrupa’nın yaşadıkları daha az dramatik değil. Acı bir şekilde Zweig’in kendisi de Nazi’ler tarafından ülkesini terk etmek zorunda bırakıldıktan sonra kendisini öldürüyor.

Bir diğer yanılgı da Nietzche'nin bir proto-Nazi olduğu. İşin aslı Nietzche'nin dünya görüşü insanı ırka indirgeyen dar kafalı Nazi'liğin kaldıramayacağı ölçüde geniş ve derin. Nietzche Yahudi dostu değil ama düşman da değil. Dine karşı pozisyonu Yahudi'liği de kapsıyor tabi ki. Yazıları içerisinde şaka yollu Yahudileri övdüğü satırlar bile bulmak mümkün. Özetle Nietzche dünyaya o yönden bakmıyor. Bir insan topluluğunu hedef almak gibi bir derdi yok. Nazi'ler ile ortak yönleri aynı çağda yaşamış herhangi bir düşünürde bulmak mümkün. ( Bu konuda tabi ki Heidegger istisna. Nazi partisi üyesiydi ve Nazi'lerce rektör seçilip Ah! Führer'im diye mektup yazmıştır. Buna rağmen onun bile Nazi'liği ne kadar eserlerine yansıttığı tartışma konusu. ) Bu anlamda çağın filozoflarının insanlığa karşı bir suç olan ırkçılığı onaylamak gibi bir genellemeye gitmek doğru olmaz.

Öte yandan Nietzche'yi körü körüne savunarak onu bir aziz mertebesine yükseltmek de yersiz. Nietzche'nin insanlığın düşünsel hayatını büyük ölçüde etkilediği ortada ama yine de görece ilkel bir zamanda yaşıyordu. Fazla heyecanlı. Edebiyatçı ve entelektüel ama *gerçek hikaye* daha soğuk olmalı diye düşünüyorum. Nietzche'nin güzelliğe ve sanata verdiği ağırlık bilimsellikten uzak geliyor. Her ne kadar döneminin düşünsel anlamda bugün sahip olmadığımız bazı avantajları olsa da bazı fikirlerinin özellikle de inşa tarafındaki başarısı tartışmalı. Nietzche varolan bir düşüncenin eksik hallerini göstermekte, yanlışı "koklamakta" çok iyi. Ama yapmaya gelince daha tartışmalı bir alana giriyoruz. Kendisinin de biraz deneyselliğinin farkında olduğunu düşünüyorum. Eklektik parça parça yazışı buna son derece uygun. Üretirken değerli fikirlerin kendini ispat edeceği düşüncesiyle kendini kısıtlamıyor.

### Peki Nietzche Ne İle İlgilendi?

Nietzche'nin farklı beslenme kaynakları var. Felsefe tarihininden, dilbilimden, Darwin'den ve psikanalizden etkileniyor. Nietzche'nin yapmaya giriştiği şeyi yani söykütüğü bilimini (geneology) toplumun psikanalizi şeklinde özetleyebiliriz. Büyük bir anlatı oluşturan kişinin, fikrin bir gizli hikayesi var ve bu gizli hikayenin çoğu zaman söylenenden farklı. Doğru bir analiz yöntemiyle bu hikayenin deşifre edilebileceği edilebileceğini düşünüyor. İşte bu Nietzche'nin dahiyane buluşu. Çünkü her ne kadar tutkulu taraftan olsa da mantıklı objektif bir zihne de hitap eden bir düşünce bu. Öte yandan konunun dille de bağlantılı olabileceğinin de gayet farkında. Bunu bir bilim olarak tasavvur ediyor çünkü bu nihayetinde tıpkı fizik gibi araştırılıp çözülebilecek bir şey. Fakat Nietzche'nin esas ilhamı arkeolojiden geliyor. Çünkü arkaik bir nesneyi çıkaran arkeologlar onu üreten düşünce setine doğal şekilde mesafeli. Bir çeşit bilimsel soyutlanma ile o eseri ele alıyorlar.

Nietzche tarihin aşağı yukarı doğru dürüst okunmaya başlandığı bütünsel bakış açılarının geliştirebildiği bir yüzyılda yaşıyor. Antik Yunan'ı bildiğinden Nietzche'nin bu görece yeni soysuz Hıristiyanlıkla arası pek iyi değil. Dinden oluşan boşluğun felsefe, sanat, müzik ve edebiyatla ile doldurulması gerektiğini düşünüyor. Nietzche insanın özünü yansıtmakta özellikle Yunan tragedyasın'dan etkileniyor. Kültürü dine benzetmesinde yine bir Dionysos-Apollo ikilemi var. insan kişiliğinde birbiriyle çelişen iki sanatsal dürtü'den Apollon tarafı kontrollü, düzeni önceleyen, mantıklı ve ahlaklı. Dionysian ise tutkulu, çılgın ve sezgisel, doğası gereği saflıktan uzak zehirli.

Hıristiyanlıkta en ufak bir kutsal taraf olmadığını Böyle Buyurdu Zerdüşt bir anlamda ironik bir biçimde İncil ile yarışacak şekilde dini bir sahte dini metin ortaya koyarak yapıyor. Bu aslında "bakın ben daha iyisini yazarım" tam da Nietzche'ye uyan bir hareket. İlginçtir Zerdüşt içerisinde dine karşı faklı bir tavrı da görmek mümkün. Zerdüşt dağdan inerken dindar bir yaşlı ile karşılaşıyor. Yaşlı Zerdüşt'e en yakın şey. Tıpkı onun gibi insanlardan uzak. Huzurlu. Zerdüşt onu dinledikten sonra Tanrı'nın öldüğünü duymamış mı? diye düşünüyor.

Böyle Buyurdu Zerdüşt yalnızca dini değil dine olanak sağlayan diğer düşüncelerin de yanlışlığını işaret ediyor. Bir hata olarak nasıl yaşamın kendisinden kopmaya meyilli olduğumuzu gösteriyor. Zerdüşt'ün dile getireceği turnusol kağıdı düşünce *hayatı öteleyenlerden, yaşamı değil ölümü öncülleyen düşüncelerden* kaçınmak. Bu anlamda kendi değerlerini tanımlamak.

### Aforizmalar

> Ahlaki fenomen diye bir şey yoktur, sadece fenomenlerin ahlaki bir yorumları vardır.
> Ben size diğer yazarların ancak bir kitapta anlatacaklarını bir cümlede anlatırım. Anlatamayacaklarını da...
> Beni öldürmeyen acı güçlendirir.
> I am not a man. I am dynamite.

### Nietzche Esintili Fikirler

Nietzche'nin bakış açısıyla başlangıçta ilkel olarak algılanabilecek tutumların üstün olabileceğini görüyoruz. Bugünün insanı için modern hayatın dayatmalarından bağımsız bir düşünceye ulaşmak bu ilişkiyi yeniden kurmak faydalı olabilir. Bugün de aslında kültür, ekonomi ve teknoloji bize ürünler ve bir yaşam tarzını empoze ederken aslına bakarsanız alternatif yaşam şekilleri parlıyor. Tarihsel bir bakış açısına sahip biri için bu çağın kültürü yetersiz. Bu kişi isterse Roma'lı gibi düşünebilir. Hiç değilse taklit edebilir. Bu bireyi gereksiz kültürel referansların pekçoğundan kurtaracaktır ve akılalmaz konformistliğe ve nihilistliğe iyi gelecektir. Aslında belki de üniversitelerde bugün izleri silinse de bir greco-roman sembolojinin kaynağı bu. Üniversite çeşitli geleneklerle bu ruhu canlı tutmaya çalışıyor.

Nietzche'nin iradeyi özünde gerekçelerden bağımsız olarak tasvir ettiğini görüyoruz. İrade özünde irrasyonel. Gerçekliğe aykırı. Fakat insan gerçeklik dönüştürücüsü olarak kendi irrasyonelitesini gerçek dünyaya sokuşturuyor. Bunu yapabilmesi için de gerçeklik farkındalığı gerekiyor. Bu da bir tansiyon bir ikilem oluştuyor.

Nietzche ve Schopenhauer'in "will" (irade) kavramına bu kadar takılmasına şaşmamalı. İrade kavramında sihirli şey var. Bunu kendimizde gözlemlemek biraz zor olabilir. Ama mesela biri bir başkasının iradesini yerine getiriyor olsun. Johny Cash'ın God's Gonna Cut You Down şarkısında bir melek "John, go do my will!" der. Buradaki gibi bir melek dediğinde ya da iki arkadaştan biri diğerine go do my will dese burada aslında will'in anlamı çıkıyor. Arındırıcı üst düzey bir düşünce gibi. Bir çok şeyi çözüyor hizzaya getiriyor. Yapma temelli oluyor. Yani o zaman irade aksiyona yol açan şey oluyor.

Felsefe tarihine bakıldığında Nietzche'de şöyle bir ayrım görüyoruz. Kavgada biri öyle bir şey söylüyor ki. Artık tartışma asla aynı olmuyor. Karşının bütün o vakarını yerle yeksan ediyor. Artık öteki tarafa hak verecek olsanız bile aklınızda daima bir soru işareti kalıyor. Bunu hem teknik anlamda yapıyor hem de tutum anlamında. Daha sonra Michel Foucault, Deleuze gibi pek çok düşünüre ilham kaynağı oluyor. "Bak ben senin istediğin gibi bakıyordum olaylara artık bakmayacağım. Bu yolla bir fayda da elde edeceğim. Tüm insanlık adına buradan elde edilecek bir fayda var." demek bu.

Nietzche'nin "sefil huzur" dan bahseder. Bu da çok yerinde bir tespit çünkü çoğu zaman ya kendimizi çok önemsiyoruz ya da yalnızca huzurlu olacağız diye kendimizi tutsak ediyoruz.
Oysa bizdeki değerli yan olarak tanımladığı irade bizden de bağımsız.

Nietzche her zaman yaşamın kendisinde değerli halini ve canlı olmak mucizeviliğinin bilincinde.

Acıdan kaçmak sizi azaltıyor. Budizm'deki gibi acı hayatımızın gerçeği. Bu gerçeklikten kaçmak insanı ilkesizleştiriyor. Bu nedenle acı bir nevi içselleştirilmeli.

Nietzche bir yazısında oluşun masumiyetinden sözediyor. Oluş doğası gereği masum. Bir şeyin olmuş olması onu akladığından, evren ona izin verdiğinden oluşa herhangi bir suç atfedilemiyor. 




